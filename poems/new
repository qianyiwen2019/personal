有赞美龄宫“江山为聘”者 
江山为聘彻心柔，是岁倭夷陷满洲。更卸哀兵身上甲，貂蝉一自出兜鍪。

闲记 2022-04-07
春陌三月三，春阳如纤缕。幽思逐飞红，风摇东西浦。
青草已拂裾，菜花看成荚。流光何所极，朝露明如蝶。
喧阗多歌吹，芳树倦其枝。春泥与落红，游鱼两不知。
林深阒一隅，青阳不相照。微苞淡若萤，海底开光耀。

朝中措  2022-04-24
万山风雨正滂沱，春迹认涎螺。浩气不吹蛮瘴，红尘遍刈青禾。
仙人棋局，云间小劫，尘世烂柯。不驾王乔双舄，空搔响腹如鼍。

浣溪沙  2023-3-20
重向湖边问屐痕，东风那识旧年身，闲花静叶可怜真。
红雨自攀春竹长，青丝见附网蛛新，眼中人事隔轻阴。
